---
layout: lecture
title: Deltag
---

Hvis du har grundlæggende færdigheder i programmering og har lyst til at løse problemer i små grupper, så er du i den rigtige målgruppe som deltager til D-Pop.

Det er sjovest, når man er tre personer.
Papir og blyant er godt at have ved hånden.
I skal have adgang til én computer som man kan programmere på.

## Hvad skal man kunne?

Mindst en af jer skal kunne programmere – gentagelse, selektion, variable, strenghåndtering, grundlæggende matematiske operationer (addition, multiplikation, osv.), indlæsning, udskrift.
  
I skal kunne snakke sammen om hinandens gode og dårlige ideer.
Det kræver gode samarbejdsrutiner og behagelige omgangsformer.

## Hvilke sprog?

Problemerne til D-Pop formuleres på dansk.
Løsningerne skrives i et af de gængse, tekstbaserede programmeringssprog, som fx Python, Java, forskellige C-dialekter, Javascript/SpiderMonkey, osv.
Se [listen af programmeringssprog på Kattis](https://open.kattis.com/help/).

## Hvor er det henne?

Muligvis er der et åbent arrangment i nærheden.
Se under [lokale arrangementer](/arrangementer/).

Eller også findes det på din skole, kollegium, klub, arbejdsplads, osv. 
Måske kan du overbevise nogen anden om at blive vært.
Du kan også stå for dit eget arrangement, det er nemt og koster ingenting. Se under [bliv vært](/vaert/).

Du kan også deltage hjemmefra. Problemerne vil være på dpop2020.kattis.com. 

## Forberedelse

Hvis du har lyst til at forberede dig, mest for at sikre at de tekniske detaljer er på plads til arrangemtet, kan du gøre det på [dpopopvarmning.kattis.com](https://dpopopvarmning.kattis.com).
Begynd med »Hej verden!«, »Forskel« og »Gæt et tal«.
Fortsæt med »Chokoladeæsken«.
Der er garanteret problemer, som du ikke kan løse.


<img src="/static/media/img/alex-holyoake.jpg" alt="hi" class="inline"/>
