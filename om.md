---
layout: lecture
title: Om D-Pop
---

Formålet med D-Pop er at 

* markant udbrede *kendskab* til og *interesse for* problemløsning og programmering i Danmark 
* markant forbedre *færdighederne* i problemløsning, programmering og samarbejde blandt deltagerne
* etablere et nationalt netværk af arrangører, problemforfattere, osv.
* stille en årlig højkvalitativ problemløsningsaktivitet til rådighed til undervisningsbrug

# Hvem?

D-Pop er lavet af Thore Husfeldt, professor på ITU, som har hovedansvaret for koncept og indhold.
Thore får både formel og uformel hjælp af en masse organisationer og enkeltpersoner, inklusive datalogiinstitutterne, Kattis og Forskningscentrene [DIREC](https://direc.dk) og [BARC](http://barc.ku.dk), diverse venner, studerende og kolleger.
Tak til dem allesammen.

# Værdier og principper

D-Pops kerneværdier er  oplysning, åbenhed, ærlighed, tilgængelighed, hjælpsomhed og kompetence.
Kompetencerne er problemløsning, samarbejde, og programmering.
Som konsekvens af nogle af disse værdier undgår D-Pop i modsætning til (udmærkede og hæderværdige) lignende arrangementer bevidst og udtrykkeligt konkurrenceaspektet. 
Fokus er på *at løse problemerne*, ikke på at *vinde noget* eller *slå nogen*.
Relationen til andre skal være *som allieret* i opgaven et løse et problem (fx »min holdkammerat« eller »nogen der ved mere end mig og kan hjælpe mig« eller »nogen jeg kan hjælpe«), aldrig *som modstander*.

I sin fremtoning er D-Pop umiddelbart tiltalende, på kanten til det banale, og undgår teknologisk æstetik.

# Presse
Nyheder, pressemeddelelser og artikler vedrørende D-Pop.

<span style="color:grey"><sub><sup>7. november 20231</sup></sub></span><br/>
[Will Code for Drinks: Programmeringsfest med potentiale som breddesport](https://itu.dk/Om-ITU/Presse/Nyheder/2023/will-code-for-drinks)

<span style="color:grey"><sub><sup>14. april 2021</sup></sub></span><br/>
[D-Pop 2021 skal udbrede interessen for programmering i Danmark](https://itu.dk/Om-ITU/Presse/Nyheder/2021/D-Pop-2021)
